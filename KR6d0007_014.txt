#-*- mode: mandoku-view; -*-
#+DATE: 2015-08-30 19:47:43.423404
#+TITLE: 法華玄義釋籤
#+PROPERTY: CBETA_ID T33n1717
#+PROPERTY: ID KR6d0007
#+PROPERTY: SOURCE Taisho Tripitaka Vol. 33, No. 1717
#+PROPERTY: VOL 33
#+PROPERTY: BASEEDITION T
#+PROPERTY: WITNESS T
#+PROPERTY: LASTPB <pb:KR6d0007_T_014-0913b> ¶¶¶
#+PROPERTY: JUAN 14
¶
¶
法華玄義釋籤卷第十四¶
¶
天台沙門湛然述¶

○次利益妙中二。先釋名。次正釋。自行功¶
德指前五妙。次後四妙已是益他。受化得¶
益於茲別立。益雖不等同歸法華。是故名¶
為利益妙也。次正釋中先開章。次依章解¶
釋。解釋中所以不言序中益者。序但預表¶
當益。當文無益可論。若作表義神通妙中¶
已略辨竟。今初明來意中。初總標益意。次¶
別明益。初文言所為者。謂前感應神通說¶
法三妙不空即是利益。利益之人即是眷屬。¶
次釋論下別明中二。初引他經得益不同。次¶
今經下明今教妙益。初文中所引一論三經。¶
並明由佛得王三昧能身口兩益。語光指¶
前神通。語聞指前說法。語身指前感應。又¶
語身亦通感應神通。前言不空過者。若度¶
破獲皆不唐捐通是利益別號引淨名中法¶
寶是現身普照是放光而雨是說法。華嚴思¶
益放光者。彼思益經第二。網明菩薩放¶
光遍照十方阿僧祇國。一切煩惱病苦遇光¶
快樂。佛又放六度及一切法光。皆悉對治眾¶
生慳等諸蔽及一切惑。具如彼經及華嚴等。¶
次此經中二。先信解。次述成。領解文略述成
<pb:KR6d0007_T_014-0913c>¶
文廣。具有前來四妙。方有今文利益。言不¶
能盡者。具如藥草疏中明橫竪不及等。此¶
明益益多故也。餘意在文可見。次明¶
正說益中文自分三。先列。次釋。釋中初言¶
遠者。此是迹門故且以大通為遠。於中又¶
二。先通敘。次別釋。初文為四。初略述益由。¶
次善生下明益相。三死之下結示。四故文下¶
引證。益相中二。先標。次始人天下釋相。善¶
生通淺深。惡滅亦通深淺者。若依大經破¶
無明位方名殺人。其實惡滅具如今文通¶
於初後。次別釋中二。先結前生後。次列釋列¶
釋中二。先七。次十。初七中。先大師。次私釋¶
初文二。先列。次却。以益反釋眷屬由益成¶
眷屬故也。七益中並以三藏菩薩為俗諦¶
三昧五通益者。以未斷惑故別教出假俗諦¶
三昧六通益者。且語斷見思盡名為無漏¶
通。望三藏菩薩全是有漏。是故且與無漏之¶
名。章安云。開前者開小草為因果兩益。合¶
後者合中道前次第不次第為一實事益。俱¶
開俱合準此可知。次第益者即是別中約教¶
道說耳。次大師開為十益。於前七中亦不¶
開中道次第不次第。唯於小草開為因果。¶
又於中草開為聲聞緣覺二益。更加方便¶
實報二益以成十益。於中二。先結前生後。¶
次正釋。釋中二。先列。次正釋。釋中二。初釋。¶
次問答料簡。初文二。初正釋。次若麁妙機下¶
結。初又二標釋釋中初自為十初因果¶
益通二十五有者。於果報身得現益相故¶
名果益。言因益者。謂內心轉修。今初果益
<pb:KR6d0007_T_014-0914a>¶
中三。先釋。次此清涼下明益由。三大經下引¶
經結益。初文者。文中從省。四趣自四。四人¶
合一。六欲合一。色界七有同為一釋。四空合¶
一。一一文中皆云其中眾生乃至冥顯兩益¶
者。語略意周。具如感應妙中明感應相。及¶
同異中三十六句一界十界。并相對中。苦樂¶
關宜二十五及別圓等。且語現益以對¶
先世。據理則通現在未來。具如前文十界¶
中說。不可盡具思之可及。說不可併張¶
例不可全闕。一一皆出其善相為機次關¶
宜等可知。初地獄中言八大地獄者八熱地¶
獄。地獄者。梵云泥黎。此云苦具。言地獄¶
者。從處為名。八中各有十六小獄以為眷¶
屬。則八箇十六成一百二十八并根本八。合¶
成一百三十六獄。故俱舍云。此下過二萬¶
無間深廣同。上七捺落迦八增皆十六。謂煻¶
煨糞屎鋒刃烈河增。各住彼四方。無間四門¶
既各有四。上七亦然。八寒者且準他文云¶
百三十六。若準別文八。一頞部陀。此云¶
皰。謂寒風通身生皰。二刺部陀。此云皰¶
烈。三頞哳咜。四嚯嚯婆。五唬唬婆。此並從¶
聲為名也。六嗢鉢羅。此云青蓮華。七鉢持¶
摩。此云紅蓮華。八摩訶鉢特摩。此云大紅¶
蓮華。此並隨身色為名也。並在前所說地¶
獄傍。本處在下支派不定。或近山河江海地¶
下空及餘處。鬼本處在閻魔王界。故此洲下¶
過五百由旬有炎魔界。從廣量亦爾。從此¶
展轉以居餘處。或有端正受諸快樂。猶如¶
天中尚有醜陋。今文稍略。地獄諸相廣如觀
<pb:KR6d0007_T_014-0914b>¶
佛三昧正法念阿含婆沙俱舍論等。水陸空¶
者。此三是畜生所依處也。大論又有三類¶
攝畜生盡。謂晝行夜行畫晝夜行。五衰相者。¶
一者頭上華萎。二者腋下汗出。三者項中光¶
滅。四者兩目數瞬。五者不樂本座。如瘡等¶
八聖種者。具如止觀第八記。餘由證二文可¶
見。因益中二。先與果益對辨難易同異。次¶
正釋。初文者。一果辨多果則難一心辨多¶
因則易。故於一人心中可辨二十五有因¶
益之相。以王三昧力而應之也。正釋又三。¶
初正釋。次合而下明益由。三大經下結。初文¶
又二。先正釋。次如是等下結。初又二。初總¶
釋。次若無下別釋。四因壞益者四趣因也。二¶
十一因成益者。四趣已上至非想也。語¶
先持五戒頓離四趣因者是也。一因成者¶
非想也。此一無壞故也。一因壞者。此一唯壞¶
無成。此中明益不可更云成此一故也。¶
此語先破地獄因。說中間漸離故迭有成¶
壞意亦可知。若成就地獄及壞非想非此¶
中意。六天因果前三具如正法念等。三界因¶
果具如俱舍婆沙。次別釋中。亦四趣四人各¶
辨。六欲色空合明。初四趣壞中二。先釋。次此¶
名下結益。初又二。先地獄中二。先正明惡¶
有。欲離下立機緣得繩¶
者。具如止觀第七記。次餘三趣因相略如止¶
觀十心中。於中又二。先正明有相。次欲離¶
下辨機緣。初文自三。次機緣如文。次辨二¶
十一因者又二。謂人天。各先辨相次機感。¶
初文先四人中。先正釋因相。次明機感。
<pb:KR6d0007_T_014-0914c>¶
初又三。先總標人因。次列。三判。此中但是¶
略論機應。正文在下二十一有一時總明。¶
次六欲亦三。先總辨因。次故云下與四趣四¶
人對辨同異。三若修下別明因相。六文不¶
同。此中乃至。下禪四空不別明機感。總¶
在無色文後。一時通明。次四禪中。四禪自¶
為四有。於中初禪加梵王。四禪加無想。故¶
略釋所加。仍不明五聖。但是文略。次問答¶
引舊等可知。次四空文略。次結又二。初正¶
結。次引證。次合而下正明益由。結文可知。¶
三聲聞益中二。先明修因意。次若持戒下正¶
釋。初中言猫牛者。由愛尾故。又貪其¶
尾乃害其身。說文云。西夷長尾牛也。有作¶
猫字是人間捕鼠者非此中義。又有作猫¶
字未知所從正應作犛字。次正釋中亦三。¶
先正釋。次益由。三大經下結益。初又二。先¶
釋次結位。初又二。先明破見次明破思。初¶
又二。先釋。次是為下結。初又二。初明所修¶
之法通伏愛見以為機緣。初明出家修戒¶
在五停心前。次若均下行相有三。初五停¶
心位。次賢名下四善根位。言如救顯然者。¶
如止觀第七記。三一剎那下初果位。文相並¶
略但列大位耳細相不論。次修道中二。謂¶
超果及次第也。次結位及由結可知。此中¶
節節有機感相尋之可見。明賢位及¶
明見道修道等處處須加故爾。次明犮佛¶
又三。先略明行相。次此人下略明機應。三¶
結位。與聲聞共為中草故云猶也。次言華¶
飛釧動者。論云。有國王觀華飛葉動得辟
<pb:KR6d0007_T_014-0915a>¶
支佛。釧動者。禪經云。有國王令宮女摩身¶
為鐶釧鬧。令漸漸減釧乃至唯一則不復¶
聲。因思此聲從因緣生悟辟支佛。亦如¶
獼猴見支佛坐禪。後於餘處見諸外道種¶
種苦行。乃教外道跏趺而坐。手捻其口合¶
其眼。諸外道歎云必有勝法。外道受教皆¶
證支佛。五六度中二。先釋次由。文闕引大¶
經結。初文又二。先釋次結位。初釋中四。先¶
總。次若行下別明行相。三六蔽下指教。四¶
以伏下功能。初二如文。破人言四者。謂如¶
幻等四。破天言十七三昧者。二十五有除¶
四人四趣猶有十七謂欲界六。色界七。謂¶
四禪無想梵王五含。無色四。三明六度對破¶
六道出地持菩薩戒本。六通教益中亦但釋¶
由。釋中三。先總標三乘。次釋次結。初如文。¶
次文二。先二乘。次菩薩。初文二。先破見。次¶
破思。如文。言總別慈悲者例如前文。前¶
文云合而言之即是總也。別而言之即是¶
別也。亦是通別。通以慈悲用二十五三昧¶
加之。別者。若令伏見思時用菩薩本初¶
自伏見思中慈悲弘誓熏之。若令入空則¶
用菩薩本初修空時慈悲弘誓加之。假中¶
準此思之可知。七別人。亦先釋次由。釋中¶
二。先總次別。總中言一念等者。但期心在¶
果耳。如前廣釋。八明圓人中二。先明總¶
別。次明機緣。初又二。先總次別。總中亦言¶
一念等繫緣等。當知二名二義同異永別。次¶
若歷下別中言十種境者。陰入等十境也。¶
蒙加益等可知。九變易者。在方便土。於中
<pb:KR6d0007_T_014-0915b>¶
為五。初辨人類。次故文下引證。三是人¶
下辨利鈍。四是為下明益相。五若分別下¶
辨土體一異。初文云前八番中四處或九處¶
者。四處謂四教中各有斷通惑者生於彼¶
界。言九處者。三藏二人。通教三人。別教三¶
人。謂住行向。圓教一人謂淨六根。次引證¶
中引四文也。此經可見。勝鬘當知菩薩義¶
兼三教。楞伽三人義當四人俱生彼土。大¶
論文反舉真以釋似。五明土一異者。隨機¶
所見二義常存。第十實報益中三。先總舉人¶
類。次但無明下明益相。三若分別下正辨土¶
體一異。初言八番之中兩人者。別教地前圓¶
教住前在同居土。得入此位。進斷無明。生¶
實報土。方便土又二人者。是前四人中後之¶
二人也。此之二人。先已入於斷見思惑及無¶
知位生方便土。於彼土中進斷無明亦¶
生實報。次文言三賢十聖位果報者。名雖¶
似別義必依圓。以別證道同圓教故。即是¶
兩處十地合說。次結中三。初若麁下總結文¶
旨。次是為下結益由。三故令下結正益人。¶
次料簡中初問答者。二十五有其名雖遍一¶
一有上惑有淺深。是故重重用二十五。故大¶
經云。二十五有有我不耶。次問三諦極在佛¶
亦通凡者。由前答云破實報土顯王三昧¶
三諦了了。既云破實報土。狀當三諦唯在¶
於佛。是故更問亦通凡不。答中意者。三諦¶
名理實無深淺。由證不證故分凡聖。初云¶
五陰即是俗諦。陰既至佛。當知俗諦亦通至¶
佛。言無等等者。如前第二卷記。為顯後
<pb:KR6d0007_T_014-0915c>¶
地云破實報耳。妙境觀法實通凡聖。此中¶
亦是寄文分別。令易解故作三諦相。其一¶
一諦無非究竟。若不爾者如何五陰而至於¶
佛。後問答中二。初簡二文。次取後文也。於¶
中又四。先示遠相。次從是下明遠益由。三¶
彼之下明益相。四斯等下結前生後。初二如¶
文。三益相中二。初明已入實益。次千時下¶
明未入實者。初文又二。初正明。次引證。初¶
又二。初得入自滿。次益他。次引證中成道證¶
自法輪證他。次文若為未入者。復須成¶
熟又五。初標忌不忌二人不同。次¶
忌者下明忌者須熟。三或多已下明成¶
熟不同。四生方便下明入實之處。五如千¶
下示入實之人。故知前明四種結緣四種成¶
熟處處得益成內外眷屬。及感應中過去感¶
應。并境妙中明二諦意。尚取本行菩薩道¶
時如為華臺而作方便。已入華臺者自是¶
一邊即是其事。今但大通已後。若於此土。¶
若方便實報已入實者。即是今文遠益之相。¶
其未入者故生後文近益之相。次近益中二。¶
先正釋。次料簡。初正釋中二。先釋。次始從下¶
結。初又二。先釋。次近從下明益不同。初又¶
二。初約教。次約味。初約教又二。初釋。次復¶
次下判。初文又二。初總明諸教益相。次別¶
明十益。初文又二。初通標一期深淺。次何¶
者下釋所以然者。始自寂場終至法華雖¶
復差別。來至法華終歸實事。並是示為四¶
教教主調熟之力功在於斯。雖遠近有殊。¶
七益之相不異於變故云如前。又小去
<pb:KR6d0007_T_014-0916a>¶
別明十益中二。先約諸教辨因果二益。次¶
別對諸教以明八益。初因果文三¶
。先引他經明因果益。次又佛下此經¶
明果益。久居黑暗而今大明故屬果益。三¶
辨依教通別。大小乘中皆照六道故云通¶
也。次別論下以聲聞去別對諸教故云別¶
也。次判云勝則兼劣者。勝謂圓教既未說¶
開但云兼耳。次五味中二。先列次判。初¶
文中云熟蘇而有體法等七益等者。等別圓¶
諸教通途皆有因果兩益。雖無三藏中三¶
草自有通中二乘為中草。乾慧性地為上¶
草。八人已去為小樹。八地已去入別教道¶
及別教本人為大樹。被接見中及圓教本人¶
為實事。若方等七益依前所列不同此例。¶
次前諸下判可知。次雜料簡中。初問中云應¶
身益亦法身益者。法身菩薩起應輔於¶
應身佛化聞法進道。亦能令此菩薩法身¶
益耶。答意者。應身之處即法身。應身得益即¶
法身益。亦如磨鏡為見像。見像之時即鏡¶
明。其像彌現鏡彌明故知。明像體不二。汝¶
問應益法益不。如問像現鏡明不。為是義¶
故。汝問非也。次問者法身平等本無應。乘¶
應之時名病行。應身得益即法益。方丈現¶
病法應病。答意者。秖為法身本無病能現¶
病行利眾生。利生現病非實病故知法應¶
俱無病。次從又下更作一番化功歸己釋。利¶
物若少病則少。應迹若多名病多。機多應多¶
功即多法身得益理應多。次從今作下。復¶
有兩箇四句七箇二句而為料簡。初兩箇四
<pb:KR6d0007_T_014-0916b>¶
句並約十番之中因果二益。以為料簡故不¶
相及。或有一人得果益。或有一人得因益。¶
或有一人二俱益。或有一人俱無益。次四¶
句者自有壞益下列也。不成不壞至亦成亦¶
壞。更作四句釋前所列。不成不壞釋第四¶
句。四趣困益釋前初句。非想成益釋第二¶
句。中間已去釋第三句。如修五戒生於人¶
中。四趣之因一時俱壞餘句可見。得是分段¶
因果益。不得是變易因果益。不得是分段¶
因果益。得是遠為實報土家因果益。前之七¶
益望於法華有麁有妙。約教約味皆悉不¶
同。故知遠近兩益但成判於麁妙。來至今¶
經同成一妙方始開。於中又二。初標。¶
次雖復下釋。初標中云今經備有七益者。前¶
八番益中。合因果益。為一小草益故但七¶
益。本謂三草二木及一實事各不相關。即¶
他經七益。今開權顯實更無異趣。此即三¶
草二木同一實相地之所生等一佛乘雨之所¶
潤。仍舊為名。名為七益。是則七人同成一¶
實。又於一實亦可義立七益之名為今經¶
七益。故云本是地上清涼益。今則進發大¶
乘解心明淨等。次釋中二。先總開。次諸經下¶
別開。初文者。彼藥草疏中。一一文義皆¶
云差即無差。無差即差。今亦如是。草木即¶
一實。一實即草木。次別釋開中二。先正開。次¶
借益相以判眷屬。初文又二。初略開。故云¶
無差妙益。次更借待妙對絕以辨。又三。初¶
雙標。次釋。三進入即是下結判。次判眷屬¶
中二。先判屬。次約妙。初如文。次文者。
<pb:KR6d0007_T_014-0916c>¶
但進入之相。捨麁入妙。又捨下位進入高¶
位。義當相待。不進不妙義當於待。其實並¶
與絕待不異。無差即差。六益宛然。差即無¶
差秖是一實。是故此經不捨六名而成一¶
實。然前所明若遠若近不出當文。但約文¶
中騰昔說者名為遠近。三周開廢名為當¶
文。當知今經所談異昔況復開顯永異餘¶
經。故遠近當文實相無別故。前文云。今所¶
入者與本入者不異。次明流通益中標列¶
釋。釋中初明師中三例不同。謂法身生身¶
及凡夫師。初法身弘經者。法身從上土來。¶
上謂實報等故能上土益物。妙音觀音普賢¶
文殊即其人也。實報七益如七方便同成一¶
實。他土具七亦能令他具足十益。生身菩薩¶
亦能此土他土者。神通但能往於他方而未¶
能入方便。有餘令他得於權實等益。既¶
許用權以助於實。故知能於他土得前六¶
益名為權益。得一實益名為實益。始於此¶
土得無生忍。是故未能於上二土弘經¶
益他。雖則自能增道損生未能起應。但能¶
此土及以神通往於他土。尚未能入方便¶
有餘故云不能上土利益。凡夫師者。通取¶
五品及以六根淨。故今下答問文中引六根¶
文證內外凡位名為凡師。次出法者。法謂¶
方法亦曰法相。弘經方法。為唯用實亦許¶
用權。為顯此意故出法。又為二。初正¶
釋。次今破立。初文又三。初明雙用。次¶
明唯實。三又云下釋疑。初文二。先釋。次此¶
則下結。初又二。先正釋以三助一。初但菩
<pb:KR6d0007_T_014-0917a>¶
薩下明助意。初文云經文許用別助圓者。¶
經云。若不信此法於餘深法中示教利喜者。¶
有深復餘者即別教法也。入地名深。地前¶
名餘。次破立中二先破。次善弘下立。正出¶
弘經之相。次明益中。凡言弘經之相益在¶
滅後流通相也。於中為四。初出法。次出¶
人。三出益。四舉況。初文二。先明正宗¶
中亦有流通之益。次展轉去正明流通益。初¶
中云譬喻品後等者。品末文云。鈍根小智等¶
不得為說。若有利根智慧明了等乃可為¶
說。廣如經文。授記品末者。四大聲聞得授¶
記已於他方土作佛弘經餘如文。法師品¶
中者入室著衣坐座。爾乃應為四眾說法。¶
法師品文。若作三段仍屬正說。若分本迹¶
即在流通。流通正在六七二卷。文相可知。¶
次初品去約人展轉況下況上。八萬大士¶
者如法師品中。千界塵數者如神力品中指¶
地踊菩薩是也。三明益中即是末代流通¶
之益。初明七益。次明穿鑿助顯七益。初文¶
言老等者秖是達老死實相。言旋假入¶
空即三草等益者。五品為小草。七信為中¶
草上草亦在五品位中。以同三藏未斷惑¶
故。八信已上為小樹。十信伏無明為大樹。¶
初住已上即實事益。雖分七益位必在圓。¶
第四明觀心利益中二。先正明觀心。次夫¶
一向下破性過。初又三。先明觀境。次若能¶
下勸須起觀。三淨心下正明起觀。初文者。¶
凡一切重。罪皆由剎那。故剎那若起已含因¶
果。故大乘觀之已成重因。舉輕責重令勿
<pb:KR6d0007_T_014-0917b>¶
起剎那。次如文正起觀中二初正明觀相。¶
次以是下結益。所以須明觀心益者。然上¶
來得益由於現身口輪說法。令他得於¶
遠近當文七益十益。然益實由觀法。恐尋¶
者不達文旨。若遠若近已謝於往。正說流¶
通自屬於他。若不自觀己心徒數他寶次¶
破性中二。初立性計。次自性下破破文二。先¶
破自。次三句例初破自中四。初立事破。次¶
又汝從下立道理破。三又三事下約法相¶
破。四引證。次三句例中二。先例次即假下結¶
成可解。¶

○五明權實者。大文第五。第二卷初文為¶
五文釋此十妙。一列名。二生起。三引證。四¶
廣釋。今當第五結前十妙以成權實於中¶
為二。初破古。次正釋。初文又二。先出古人¶
意。次破。初云三三之權者。此光宅意。以昔¶
三乘但各有三故云三三謂教人因。昔三乘¶
權未至於果故闕於果果即是理。大小俱¶
有理。大小各有果。何故昔三但有於三。昔¶
教何辜而不立理。次破中二。先破三三。次¶
破四一。初文又四。初直破。次彼下明光宅¶
救。大師既不見光宅應是他人亦曾此破¶
先有斯救。故今述之。三若爾下重難。還以¶
彼三三。難彼無理。四又下重並難。次從實¶
有四去難光宅四一中。但立因果而無於¶
理。於中為三。初難。次引證責云。云何分別¶
因果為理一耶。若爾去重難。若但因果而¶
不出理則同魔說。今家和舊亦作四一。乃¶
廢因果以立理一。更加行一。是故數同而
<pb:KR6d0007_T_014-0917c>¶
名義永異。三正釋中三。初約法。次約五味。¶
三故知下結判。初文又二。初直就十妙中¶
結。次復次下約施開相以結。又三。初¶
正結。次引他同。三例。次五味中前四如文。¶
第五味中分二。謂法華涅槃。法華如文。涅¶
槃中二。初與方等辨異。次正約涅槃中。初¶
約教中云在果四俱實者。四教俱得入實¶
故也。若約四悉。十四權二實者。別圓兩教第¶
一義悉皆實故也。歷四門者。別圓兩教中各¶
有十二權四實。并前兩教三十二權故有五¶
十六權八實。若更約因門五十六權亦如¶
前。此中重云因者。涅槃中人用前三教為¶
入實門。兼因作名有五十六與前數同名¶
之為權。果門者入實為果。四教四門悉皆¶
入圓。同成一實。無復有權。故云但實。仍¶
其四門本因為名故云四實。及別四實。入¶
圓四實。同成一實。意亦同之。約果四實十¶
二權者。前之三教入實同圓。故名為果。就¶
圓四門十六悉檀中。自分權實。四門有四第¶
一義悉。名為四實。四門各有餘三悉檀。三四¶
十二名為權悉。此實中權不復同前三教三¶
悉。當知三教三悉即是權中之權。三教第一¶
義悉即是權中之實。圓教第一義悉即是實¶
中之實。次總結中二。初約教結。次更約教¶
判。又四。初約四教。次獨約一圓用法華待¶
絕以判。今法華是待又開權是絕三獨約圓¶
教以判亦有待絕。四若取下約悟以判。問¶
前來諸文。處處約教約味。若判若開。文相¶
已廣。今此何故。復重明耶。答此有多意。前
<pb:KR6d0007_T_014-0918a>¶
明諸妙。但釋一妙以為十相。故一一文中¶
為欲明妙。先明諸麁開之成妙。今廣釋¶
已。復更朿前非但諸文盡妙亦乃諸妙無¶
殊。故更合明秖是權實乃開權實。又前諸文¶
自行化他。但明權實未明權實悉用四悉。¶
四悉之內幾權幾實復有諸門。諸門之內四¶
悉亦爾。故更約五味。諸味法門以判四悉¶
幾權幾實。是故更此以四悉權實結前諸¶
文。若約諸教者但是重結諸權實意。一切¶
諸法忌泯不二。故更約悟開前十妙權實¶
同成一理心性。乃識前來若妙若麁。若開若¶
施。空權成實因茲復立大旨顯悟狂小¶
之說咸堪被圓。然此迹門談其因果及以¶
自他。使一代教門融通入妙故。凡諸義釋皆¶
約四教及以五味。意在開教悉入醍醐。觀¶
心乃是教行樞機仍且略點寄在諸說或存¶
或沒非部正意。故縱有施設託事附法。或¶
辨十觀列名而已。所明理境智行位法。能¶
化所化。意在能詮。詮中咸妙。為辨詮內¶
始末自他故具演十妙搜括一化。出世大¶
意罄無不盡。故不可不了十妙大綱。故¶
撮十妙為觀法大體。若解迹妙本妙非遙¶
應知但是離合異耳。因果義一自他何殊。故¶
下文云。本迹雖殊不思議一。況體宗用秖是¶
自他因果法故。況復教相秖是分別前之四¶
章。使前四章與諸文永異。若曉斯旨則教¶
有歸。一期縱橫不出一念三千世間即空假¶
中理境乃至利益咸爾。則止觀十乘成今自¶
行因果。起教一章成今化他能所。則彼此昭
<pb:KR6d0007_T_014-0918b>¶
著法華行成。使功不唐捐所詮可識。故更¶
以十門收攝十妙。何者。為實施權則不二¶
而二。開權顯實則二而不二。法既教部咸開¶
成妙故此十門不二為目。一一門下以六¶
即撿之。本文已廣引誠證。此下但直伸一¶
理。使一部經旨皎在目前。¶

#+BEGIN_VERSE
「　一者色心不二門
　二者內外不二門¶
　三者脩性不二門
　四者因果不二門¶
　五者染淨不二門
　六者依正不二門¶
　七者自他不二門
　八者三業不二門¶
　九者權實不二門
　十者受潤不二門
#+END_VERSE
」¶

是中第一從境妙立名第二第三從智行¶
立名。第四從位法立名。第五第六第七從¶
感應神通立名。第八第九從說法立名。第¶
十從眷屬利益立名。一色心不二門者。且¶
十如境乃至無諦。一一皆有總別二意。總在¶
一念別分色心。何者。初十如中相唯在色性¶
唯在心體力作緣義兼心色。因果唯心。報唯¶
約色。十二因緣。苦業兩兼惑唯在心。四諦¶
則三兼色心滅唯在心。二諦三諦皆俗具¶
色心真中唯心一實及無準此可見。既知¶
別已攝別入總。一切諸法無非心性。一¶
往無性三千宛然。當知心之色心即心名¶
變。變名為造。造謂體同。是則非色非心¶
而色而心。唯色唯心良由於此。故知但識一¶
念。遍見己他。他生他佛尚與心同。況¶
己心生佛寧乖一念。故彼彼境法差而不差。¶
二者內外不二門者。凡所觀境不出內外。外¶
謂託彼依正色心即空即中空中妙
<pb:KR6d0007_T_014-0918c>¶
故。心色體絕唯一實性。無空假中。色心宛¶
然豁同真淨。無復眾生七方便異不見國¶
土淨穢差品。而帝網依正終曰炳然。所言¶
內者。先了外色心一念無念。唯內體三千即¶
空假中。是則外法全為心性。心性無外攝無¶
不周。十方諸佛法界有情性體無殊一切咸¶
遍。誰云內外色心己他。此即用向色心不二¶
門成。三脩性不二門者。性德秖是界如一念。¶
此內界如三法具足。性雖本爾藉智曰脩¶
由脩照性。由性發脩。在性則全脩成性。¶
起脩則全性成脩。性無所移脩常宛爾。脩¶
又二種順脩逆脩。順謂了性為行。逆謂背¶
性成迷。迷了二心。心雖不二。逆順二性。性¶
事恒殊。可由事不移心。則令迷脩成了。¶
故須一期迷了。照性成脩。見性脩心。二脩¶
俱泯。又曉順脩對性有離有合。離謂脩¶
性各三。合謂脩二性一。脩二各三。共發性¶
三。是則脩雖具九。九秖是三。為對性明脩¶
故合脩為二。二與一性如水為波。二亦無¶
二亦如波水。應知性指三障。是故具三。脩¶
從性成成三法爾。達無脩性唯一妙乘。無¶
所分別法界洞朗。此由內外不二門成。四¶
因果不二門者。眾生心因既具三軌。此因成¶
果。名三涅槃。因果無殊始終理一。若爾因¶
德已具何不住因。但由迷因各自謂實。若¶
了迷性實唯住因故久研此因。因顯名果。¶
秖緣因果理一用此一理為因。理顯無復¶
果名豈可仍存因號。因果既泯理性自亡。¶
秖由亡智親疎致使迷成厚薄。迷厚薄故
<pb:KR6d0007_T_014-0919a>¶
強分三惑。義開六即名智淺深。故知夢¶
勤加。功空名惑絕。幻因既滿。鏡像果圓。空像¶
雖即義同而空虛像實。像實故稱理本有空¶
虛故迷轉成性。是則不二而二立因果¶
殊。二而不二始終體一。若謂因果異果亦¶
非因。曉果從因。因方克果。所以三千在理¶
同名無明。三千果成咸稱常樂。三千無改¶
無明即明。三身並常俱體俱用。此以修性不¶
二門成。五染淨不二門者。若識無始。即法¶
性為無明。故可了今即無明為法性。法性¶
之無明。遍造諸法名之為染無明之¶
法性。遍應眾緣號之為淨。濁水清水¶
波濕無殊。清濁雖由緣而濁成本有。濁¶
雖本有而全體是清。以二波理通舉體是¶
用故三千因果俱名緣起。迷悟緣起不離剎¶
那。剎那性常緣起理一。一理之內而分淨穢。¶
別則六穢四淨。通則十通淨穢。故知剎那染¶
體悉淨。三千未顯驗體仍迷。故相似位成六¶
根遍照。照分十界各具灼然。豈六根淨人¶
謂十定十。分真垂迹十界亦然。乃由果成¶
等彼百界。故須初心而遮而照。照故三千恒¶
具。遮故法爾空中。終日雙亡終日雙照。不¶
動此念遍應無方。隨感而施淨穢斯泯。亡¶
淨穢故以空以中。仍由空中轉染為淨。¶
由了染淨空中自亡此以因果不二門成。¶
六依正不二門者。已證遮那一體不二。良由¶
無始一念三千。以三千中生陰二千為正國¶
土一千屬依。依正既居一心。一心豈分能¶
所。雖無能所依正宛然是則理性名字觀
<pb:KR6d0007_T_014-0919b>¶
行。已有不二正依之相。故使自他因果相¶
攝。但眾生在理果雖未辨。一切莫非遮¶
那妙境然。應復了諸佛法體非遍而遍。眾¶
生理性非局而局。始終不改。大小無妨。因¶
果理同。依正何別。故淨穢之土。勝劣之身。塵¶
身與法身。量同塵國與寂光無異。是則一¶
一塵剎一切剎。一一塵身一切身。廣狹勝劣¶
難思議。淨穢方所無窮盡。若非三千空假¶
中安能成茲自在用。如是方知生佛等。彼¶
此事理互相收。此以染淨不二門成。七自他¶
不二門者。隨機利他事乃憑本。本謂一性¶
具足自他。方至果位自即益他。如理性三¶
德三諦三千自行。唯在空中利他三千赴¶
物。物機無量不出三千能應雖多不出十¶
界。界界轉現不出一念。土土互生不出寂¶
光。眾生由理具三千故能感。諸佛由三千¶
理滿故能應。應遍機遍欣赴不差。不然。豈¶
能如鏡現像。鏡有現像之理。形有生像之¶
性。若一形對不能現像。則鏡理有窮形事¶
未通。若與鏡隔則容有是理。無有形對¶
而不像者。若鏡未現像由塵所遮去塵由¶
人磨像非關磨者。以喻觀法大旨可¶
知。應知理雖自他具足。必藉緣了為利他¶
功。復由緣了與性一合方能稱性施設萬¶
端。則不起自性他無方所。此由依正不¶
二門成。八三業不二門者。於化他門事分¶
三密。隨順物理得名不同。心輪鑒機二輪¶
設化。現身說法未曾毫差。在身分於真¶
應在法分於權實。二身若異何故乃云即
<pb:KR6d0007_T_014-0919c>¶
是法身。二說若乖何故乃云皆成佛道。若唯¶
法身應無垂世。若唯佛道誰施三乘。身尚¶
無身說必非說。身口平等等彼意輪。心色¶
一如不謀而化。常冥至極稱物施為。豈非¶
百界一心界界無非三業。界尚一念三業豈¶
殊。果用無虧因必稱果。若信方知¶
三密本有。百界三業俱空假中。故使稱宜¶
遍赴為果。一一應色。一一言音。無不百界。¶
三業具足。化復作化。斯之謂歟。故一念凡心¶
已有理性三密相海。一塵報色同在本理毘¶
盧遮那。方乃名為三無差別。此以自他不¶
二門成。九權實不二門者。平等大慧常鑑¶
法界。亦理性九權一實。實復九界權亦¶
復然。權實相冥百界一念。不可分別任運¶
常然。至果乃由契本一理非權非實而權¶
而實。此即如前心輪自在。致令身口赴權¶
實機。三業一念無乖權實。不動而施豈應¶
隔異。對說即以權實立稱。在身則以真¶
應為名。三業理同。權實冥合。此以三業不¶
二門成。十受潤不二門者。物理本來性具權¶
實無始熏習或實或權。權實由熏理恒平等。¶
遇時成習行願所資。若無本因熏亦徒設。¶
遇熏自異非由性殊。性雖無殊必藉幻發。¶
幻機幻感幻應幻赴。能應所化並非權實。然¶
由生具非權非實成權實機。佛亦果具非¶
權非實為權實應。物機契應身土無偏。同¶
常寂光無非法界。故知三千同在心地。與¶
佛心地三千不殊。四微體同故權實益等。此¶
以權實不二門成是故十門門門通入色心
<pb:KR6d0007_T_014-0920a>¶
乃至受潤感然。故使十妙始終理一。如境¶
本具三。依理生解故名為智。智解導¶
行行解契理。三法相符不異而異。而假立¶
淺深設位簡濫。三法秖是證彼理三。下之¶
五章三法起用。三法既是一念三千既空假¶
中成故有用。若了一念。十方三世諸佛之法¶
本迹非遙。故重述十門令觀行可識。首題¶
既爾。覽別為總。符文可知。¶
法華玄義釋籤卷第六¶

